# 1- Diagrama de classes: biblioteca
L’objectiu d’aquesta activitat és aprofundir en els conceptes dels diagrames de classes.
En una biblioteca es vol portar un control dels llibres existents, dels socis de la biblioteca i dels préstecs que s’han efectuat.
De cada llibre poden existir un o molts exemplars, així com cada exemplar haurà de trobar-se en un catàleg. Per això, es podrà donar entrada a un exemplar al catàleg o donar-li sortida. Cada exemplar es trobarà en un possible estat:
Disponible.
 	
Prestat.
 	
No disponible.


A l’hora d’efectuar el préstec, caldrà validar que existeix el soci que el demana i la disponibilitat de l’exemplar. Les accions a fer poden ser la de prestar un llibre i la de retornar-lo. De cada préstec volem la data on es va prestar i la data de retorn.
Dels llibres hem de guardar el títol, l’ISBN, l’editorial, l’autor i l’any que es va publicar. De cada autor guardarem el nom, la nacionalitat i la data de naixement. Dels Socis necessitem el seu nom, dni, telèfon i correu electrònic.
Es demana realitzar el diagrama de classes per a aquest enunciat.


També s’haurà d’entregar l’esquelet del codi en java a partir del diagrama de clases.


# 2- Diagrama de seqüència: biblioteca

L’objectiu d’aquesta activitat és aprofundir en els conceptes dels diagrames de seqüències.

En una biblioteca es vol portar un control dels llibres existents, dels socis de la biblioteca i dels préstecs que s’han dut a terme.
De cada llibre poden existir un o molts exemplars, així com cada exemplar s’haurà de trobar en un catàleg. Per això, es podrà donar entrada a un exemplar al catàleg o donar-li sortida.
A l’hora d’efectuar el préstec caldrà validar que existeix el soci que el demana i la disponibilitat de l’exemplar. Les accions a fer podran ser la de prestar un llibre i la de retornar-lo.
Es demana realitzar el diagrama de seqüència per a aquest enunciat.
